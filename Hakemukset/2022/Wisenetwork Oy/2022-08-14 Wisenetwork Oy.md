**Jarkko Linnanvirta**
Opettajainkatu 5 A 2
28100 PORI
040 8477 828
jarkko@taitavasti.fi

Viitaten ilmoitukseenne Duunitori.fissä.

#  Ohjelmistokehittäjä

Olen kokenut fullstack-ohjelmoija ja kiinnostunut kehittämään WisePlatform-järjestelmäänne, sillä se sisältää useita mielenkiintoisia osia, joiden kaltaisista toiminnoista minulla on aiempaa kokemusta joko ohjelmoinnin tai asiakapalvelun osalta, kuten CRM, laskutus ja CMS. Haluan kehittää sellaista järjestelmää, jota voisin itsekin käyttää.

Aiempi kokemukseni toimimisesta eri toimialoilla olevien asiakkaiden kanssa antaa minulle mahdollisuuden ymmärtää asiakkaan tarpeet, suunnitella toimiva kokonaisuus, sekä toteuttaa se. Kommunikoin tiimin ja asiakkaiden kanssa sujuvasti sekä suomeksi että englanniksi ja varmistan myös jälkeenpäin, että tuotettu ominaisuus oli sitä mitä pyydettiin.

Minulla on kokemusta mm. web-pohjaisen lakiseurantapalvelun kehittämisestä PHP:llä, kotisivujen CMS-järjestelmien toimittamisesta ja kustomoinnista asiakkaille, verkkolaskuvälityksestä API-rajapintojen kautta, sekä asiakaspalvelutyöstä autokorjaamoille tarkoitettujen CRM- ja laskutusohjelmistojen parissa. Lisää oppia ja kokemusta kaipaan unit testauksesta.

Olen huolellinen: teen asiat rauhassa ja hyvin, ja kommunikoidessa käytän selkeää, ei-teknistä sanastoa. Käytän lähdekoodin versionhallintaa (Git) sujuvasti varmistaen, että tekemäni koodimuutokset ovat hyvien lokimerkintöjen ansiosta selkeästi tutkittavissa myös kuukausien ja vuosien päästä.

Asun Porissa, joten työhaastattelun sopiminen käy minulle nopeallakin aikataululla.
**Jarkko Linnanvirta**
Opettajainkatu 5 A 2
28100 PORI
040 8477 828
jarkko@taitavasti.fi


Hei,

olen kiinnostunut tarjoamistanne työpaikoista *Kehittäjä SaaS-tuotteemme pariin* sekä *Full Stack Typescript -kehittäjiä*.

Minulla on yli kymmenen vuoden kokemus ohjelmoinnista työelämässä, ja sitä ennen harrastuksenakin usean vuoden ajalta. Pääasiallinen ohjelmointikieleni on viime vuosiin saakka ollut PHP (aloitus vuonna 2005), jolla olen tehnyt erilaisia web-toteutuksia pienistä kotisivuista isompiin selainkäyttöisiin applikaatioihin sekä ainoana kehittäjänä, että useamman kehittäjän tiimityönä. Viimeisen vuoden aikana olen käyttänyt pääasiassa TypeScriptiä, jolla olen koodannut vapaa-ajan projektiani, josta kerron jäljempänä lisää. Muita hyvin osaamiani ohjelmointikieliä ovat JavaScript, MySQL, HTML, CSS, Python (perusteet) ja suomalainen CoolBasic. Olen aloittanut päätoimisen työurani vuonna 2009, ja toiminut suurimman osan ajasta mikroyrittäjänä työllistäen itse itseni.

Olen tehnyt web-kehitystä niin pienissä kotisivuprojekteissa, kuin myös suuremmissa web-applikaatioissa sekä yksin että muutaman henkilön tiimeissä, käyttäen PHP:ta backendina ja frontendinä HTML:ää/CSS:ää/JavaScriptiä. Olen myös työskennellyt yhteistyössä graafikon kanssa, tehden HTML/CSS-toteutuksia noudattaen tarkasti graafikon piirtämää layoutia ja huomioiden responsiivisuuden. Versionhallintaan olen käyttänyt Git:ä vuodesta 2014, ja se on tärkeä osa rutiiniani niin ohjelmointi- kuin muissa kirjoitusprojekteissani. Olen kiinnostunut kehittämään omia taitojani ohjelmistoarkkitehtuurin sekä unit-testauksen suhteen.

Kielitaitooni kuuluu suomen lisäksi sujuva englanti sekä kirjallisesti että suullisesti. Opiskelen tällä hetkellä englanninkielisellä tutkintolinjalla tekoälyä.

Olen aloittanut elokuussa 2021 vapaa-ajan ohjelmointiprojektin, jonka myötä olen tämän noin kuluneen vuoden aikana opiskellut TypeScriptiä. Kyseinen projekti on nimeltään [Shell commands](https://github.com/Taitava/obsidian-shellcommands), ja se on lisäosa [Obsidian.md](https://obsidian.md)-muistiinpanosovellukselle. Obsidian on omalle tietokoneelle asennettava sovellus Markdown-tiedostoihin pohjautuvien muistiinpanojen kirjoittamista varten. Minun Shell commands -lisäosani mahdollistaa järjestelmäkomentojen ajamisen Obsidianissa joko pikanäppäimillä tai automaattisten tapahtumien käynnistäminä. Lisäosaa käytetään esimerkiksi git-committien tekemiseen nopeasti Obsidianista käsin, Markdown-tiedostojen konvertoimiseksi muihin formaatteihin, avoinna olevan tiedoston avaamiseen esimerkiksi VSCodessa tai muussa ohjelmassa, sekä tekstisisällön tuomiseen Obsidianiin muista lähteistä. Projekti on lähtenyt liikkeelle henkilökohtaisista tarpeistani, minkä lisäksi olen saanut ja toteuttanut kehitysideoita useilta eri käyttäjiltä. Käyttäjiä lisäosalla on arvioni mukaan joitain satoja.

Shell commands on avointa lähdekoodia, ja olen käyttänyt vuoden aikana sen kehittämiseen yli 700 tuntia, sisältäen ohjelmoinnin lisäksi ideoinnin, suunnittelun sekä yhteydenpidon käyttäjien kanssa, joten projektin GitHub-repositorystä saa käsityksen tyylistäni kirjoittaa koodia, committeja, issueita, sekä viestinnästä käyttäjien kanssa: https://github.com/Taitava/obsidian-shellcommands
Tekemäni dokumentaatio on myös nähtävissä: https://publish.obsidian.md/shellcommands

Vastaan mielelläni mahdollisiin kysymyksiin ja tulisin mielelläni haastatteluun. Palkkatoive: 4200 € / kk.